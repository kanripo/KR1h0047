# -*- mode: mandoku-view -*-
#+TITLE: 論語類考
#+DATE: 2018-03-30 13:56:43.504358
#+PROPERTY: ID KR1h0047
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1h0047_WYG_000-1a>¶
欽定四庫全書　　　　經部八¶
論語類考四書類¶
提要¶
(臣)等謹案論語類考二十卷明陳士元撰士元有易象鈎解别著録是編皆考證論語名物典故分十八門又分子目四百九十有四朱子以後解四書者如真徳秀蔡節諸家主於發明義理而已金履祥始作論語孟子集
<pb:KR1h0047_WYG_000-1b>¶
注考證後有杜瑛語孟旁通薛引年四書引證張存中四書通證詹道傳四書纂箋始考究典故以發明經義今杜薛之書不傳惟金氏張氏詹氏書尚傳於世三人皆篤信朱子然金氏於集注之承用舊文偶失駁正者必一一辨析張氏詹氏皆於舛誤之處諱而不言其用意則小異士元此書大致遵履祥之例於集注不為苟同毎條必先列舊説而蒐
<pb:KR1h0047_WYG_000-2a>¶
討諸書互相叅訂皆以元案二字别之凡一切杜撰浮談如薛應旂四書人物考稱有若字子有之類悉為糾正較明代諸家之書殊有根柢特以專考論語不備四書故不及應旂書之盛傳實則有過之無不及也乾隆四十五年十二月恭校上¶
總纂官(臣)紀昀(臣)陸錫熊(臣)孫士毅¶
總校官(臣)陸費墀
<pb:KR1h0047_WYG_000-2b>¶
¶

<pb:KR1h0047_WYG_000-3a>¶
論語類考原序¶
論語者孔子答弟子時人及弟子相與言而接聞於孔¶
子之語也論語讖謂子夏六十四人撰鄭𤣥謂仲弓㳺¶
夏輩撰而程正叔以為成於有子曾子之門人洪景盧¶
又謂兼成於閔子之門人云其書初有古齊魯之異古¶
論二十一篇齊論二十二篇魯論二十篇漢孝文置論¶
語愽士平帝召通論語者駕軺詣京師葢慎其選而重¶
茲科也張禹本受魯論兼講齊論合而考之删其煩複
<pb:KR1h0047_WYG_000-3b>¶
¶
主魯論二十篇除齊論問王知道二篇稱為張侯論今¶
所傳論語是已齊古二學遂不傳明興設科舉士初¶
試七義論語居先而世之學子幼時即承斯業及從¶
政為邦則目為筌蹄不復省覽予於是蓋病焉昔人¶
有言論語始於不愠終於知命為君子儒洙泗為仁¶
之方一貫之秘具在於此可終身違乎予素檮昧有¶
一得輒出入口耳四寸之間玉巵無當也見社童暨¶
舎子弟即喜與談字義越旬季復詢之㤀矣乃著此
<pb:KR1h0047_WYG_000-4a>¶
¶
編貯之右塾凡二十卷為類十有八目四百九十有四¶
云於乎論語八十䇿較六經之䇿三居二聘禮疏可稽¶
也傳録者誤為八十宗徐遵明曲為之解為王應麟所¶
詆誚予茲曲解不但八十宗三言耳其不免覽者詆誚¶
哉嘉靖三十九年庚申冬十月朔日陳士元序
<pb:KR1h0047_WYG_000-4b>¶
