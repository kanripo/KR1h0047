# -*- mode: mandoku-view -*-
#+TITLE: 論語類考
#+DATE: 2018-03-30 13:56:43.568711
#+PROPERTY: ID KR1h0047
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十四
<pb:KR1h0047_WYG_014-1a>¶
欽定四庫全書¶
論語類考卷十四¶
明陳士元撰¶
兵法考¶
三軍¶
朱子曰萬二千五百人為軍大國三軍元按周禮大司馬凡制軍萬有二千五百人為軍王六軍大國三軍次國二軍小國一軍軍将皆命卿二
<pb:KR1h0047_WYG_014-1b>¶
千有五百人為師師帥皆中大夫五百人為旅旅帥皆下大夫百人為卒卒長皆上士二十五人為兩兩司馬皆中士五人為伍伍皆有長又有小師徒之軄㑹萬民之卒伍而用之五人為伍五伍為兩四兩為卒五卒為旅五旅為師伍師為軍以起軍旅以作田役以比追胥以令貢賦邱葵氏云萬二千五百人為軍鄉制也鄉有比閭族黨州鄉之名故軍有伍兩卒旅師軍之數此制一定則士不待選将不改設有事
<pb:KR1h0047_WYG_014-2a>¶
置之行陣無事歸之田里無招集之擾無廪給之費此先王之所以足兵也愚竊謂不然比閭族黨州鄉乃田里不易之制而伍兩卒旅師軍之法則於征伐之時以見在調𤼵之兵而編定之耳盖當其無事兵藏於農及其有事自依司馬法四邱為甸出長轂一乘六十四井之内五百七十二家可任用者一千二百八十人之中取其七十五人籍於司馬而民力始寛其七十五人非盡調𤼵為兵也又按司馬法通十
<pb:KR1h0047_WYG_014-2b>¶
為成成百井八百家士十人徒二十人是八百家之中可任用者二千人二千人之中調𤼵三十人而已是籍於司馬者一成之中百二十人有竒四分當兵之數𤼵兵一分之强以起軍旅而民力愈寛安得謂伍兩卒旅軍師即依比閭族黨州鄉之法哉况軍旅之起有大司馬将之以行而軍司馬輿司馬行司馬皆𤼵兵時始置安得謂比長閭胥族師黨正州長卿大夫皆帥兵以行而将不改置士不待選哉彼徒見
<pb:KR1h0047_WYG_014-3a>¶
軍制與鄉制之數相合而即以軍出於鄉然天子六鄉六遂大國三鄉三遂次國二鄉二遂小國一鄉一遂鄉有比閭族黨州鄉猶遂有鄰里鄼鄙縣遂也在鄉者無一家非兵而在遂者獨佚焉何其厚逺薄近如此哉天子六軍姑勿論且以大國三軍言之伍五人兩二十五人三兩七十五人出車一乘百人為卒三卒三百人出車四乘五百人為旅二千五百人為師三師七百五十人出車百乘萬有二千五百人為
<pb:KR1h0047_WYG_014-3b>¶
軍三軍三萬七千五百人出車五百乘而大國千乘共計六軍乃緫三鄉三遂之全數其交互調𤼵止取其半故曰三軍耳豈謂三軍皆三鄉之民而無三遂之民哉尚書費誓云魯人三郊三遂孔穎達疏云三郊三遂謂魯人三軍也又坊記疏云凡出軍之法鄉為正遂為副左傳疏云古者用兵先取之鄉鄉不足取之遂遂不足取之公邑采地然則軍制兼出鄉遂而不専於鄉也明矣魯頌閟宮篇云公車千乘公徒
<pb:KR1h0047_WYG_014-4a>¶
三萬鄭𤣥註云萬二千五百人為軍大國三軍合三萬七千五百人言三萬者舉成數也然管子小匡篇云三分齊國以為三軍萬人為一軍三軍教士三萬人則其數又與魯頌合或者乃以一軍萬人為古法而周禮一軍之數多二千五百人為妄加之數此又執一之見也¶
師旅　軍旅¶
朱子曰二千五百人為師五百人為旅
<pb:KR1h0047_WYG_014-4b>¶
元按易彖云師衆也爾雅云師旅衆也凡詩書言師與旅註多以衆為訓古人穪兵或云師旅或云軍旅皆世俗之常語初無二義書云班師振旅此即師旅之謂周制旅積而為師師積而為軍而小宰大司徒小司徒鄉師封人皷人縣師保氏遂師稍人雞人典瑞小史大史典路司右旅賁氏大僕銜枚氏象胥皆有軍旅之文孔子曰軍旅之事未學又曰王孫賈治軍旅子路曰加之以師旅盖軍旅師旅之穪皆常語
<pb:KR1h0047_WYG_014-5a>¶
也¶
帥¶
邢昺氏曰帥謂将也元按周制統軍曰将統師統旅曰帥統卒曰長統兩曰司馬統伍亦曰長是帥者統師與旅者耳謂之三軍則為軍将者三人為師帥者十五人為旅帥者七十五人為卒長者三百七十五人為兩司馬者一千五百人為伍長者七千五百人今曰三軍可奪帥則
<pb:KR1h0047_WYG_014-5b>¶
又以統乎三軍者言之是帥之為言通乎上下之稱也管仲軍令云五家為軌故伍人為伍軌長帥之十軌為里故五十人為小戎里有司帥之四里為連故二百人為卒連長帥之十連為鄉故三千人為旅鄉良人帥之五鄉一帥故萬人為一軍五鄉之師帥之是帥也者主也可以上下稱者也牧誓云千夫長百夫長孔穎達疏云長與帥其義同夫周禮五人二十五人皆穪長牧誓千百人亦稱長是三軍可以稱帥
<pb:KR1h0047_WYG_014-6a>¶
亦可以稱長也¶
陳¶
朱子曰陳謂軍師行伍之列元按傳云善師者不陳善陳者不戰春秋之時列國相攻非復成周之舊制矣蘇軾氏謂周制萬二千五百人為軍其數竒而不齊是以多為之曲折以盡其變而不可敗管仲變其制以萬人為軍三軍三萬人如貫繩然法令簡一而民有餘力以致其死故可以
<pb:KR1h0047_WYG_014-6b>¶
取勝愚因是考之變周制者不獨齊有内政而已秦楚晉鄭魯衛皆非舊制秦作陷陣五人為伍十伍為隊一軍凡二百五十隊以三千七百五十人為竒兵隊七十有五以為中壘正門為握竒大将軍居之六纛五麾金皷府皷輜積皆在中壘外餘八千七百五十人分為八陳每陳各千九十四人又有獨比參伍烈火隊官曲部校禆軍之稱此秦制也楚武王作荆尸以伐随又授帥孑以立陳法其後又有左盂右盂
<pb:KR1h0047_WYG_014-7a>¶
兩甄之陳至荘王又以三軍為正軍二廣為親軍游闕為游兵而陳之左右分為二拒此楚制也晉獻公作州兵文公作上中下之三軍十家九縣長軗九百其餘四十縣遺守四千又置三行又更為上下新軍此晉制也鄭則有魚麗鵝鸛之陣著於左氏春秋傳此鄭制也魯成公作邱甲每甸加步卒二十四人甲士一人三甸而加一乘三桓改作三軍季氏専将一軍而孟仲各専一軍之半此魯制也衛有王孫賈治
<pb:KR1h0047_WYG_014-7b>¶
軍旅其制雖不經見而陳法必與列國異故靈公問焉而孔子以為未學者欲其先禮後兵耳孔子嘗曰我戰則克而夾谷之㑹以兵加萊人費人之亂以兵伐費人孔子豈真未學者哉¶
兵車¶
朱子曰不以兵軍言不假威力也金履祥氏曰齊桓亦不無兵車之合而語云不以兵車盖雖有兵車而未嘗用之大戰也故國語云諸侯
<pb:KR1h0047_WYG_014-8a>¶
甲不解纍兵不解翳弢無弓服無戾胡安國云自伐山戎以前二十餘年未嘗命大夫為主将未嘗與大衆出征伐也元按韻書兵戎器也兵車謂以車載戎器以戰也司馬法所謂兵車一乘甲士三人步卒七十二人是已傳云秦之鋭士不可以當桓文之節制此五霸所以惟桓文為盛與¶
干戈
<pb:KR1h0047_WYG_014-8b>¶
¶
孔安國氏曰干楯也戈㦸也元按干戈皆兵器干一名楯一名櫓即今旁牌方言云自關而東或謂之楯或謂之干關西謂之楯詩云師干之試註云干即楯也楯上施紛而後可持費誓云敿乃干註云敿繫也楯之紛也紛如綬而小繋於楯以持之且以為飾也又干之為言扞也牧誓云比爾干註云並以扞敵左傳成公二年齊侯抽戈楯以冒之是也戈似㦸周禮夏官司戈盾掌戈盾之物而
<pb:KR1h0047_WYG_014-9a>¶
頒之註云戈今時句孑㦸也或謂之雞鳴或謂之擁頭考工記云冶氏為戈㦸戈則兩刃廣二寸内倍之胡三之援四之㦸則三刃廣寸有半内三之胡四之援五之又廬人為廬器戈柲六尺有六寸㦸柲一丈六尺詩云修我戈矛又云脩我矛㦸是戈與㦸不同而鄭𤣥以戈為句孑㦸者盖以漢制言耳漢氏戈有旁出者為句孑亦名胡孑顧命云兊之戈在東房又云執戈上刃夾兩階戺而不言㦸者豈非以㦸長於
<pb:KR1h0047_WYG_014-9b>¶
戈不可以執於東房階戺之間耶故知戈與㦸形相肖而長短大小不同朱子集註以戈為㦸未之考耳若謂戈為短㦸可也¶
九合　一匡¶
邢昺氏曰九合者兵車之㑹三乘車之㑹六穀梁傳云衣裳之㑹十有一范甯註云十三年㑹北杏十四年㑹鄄十五年又㑹鄄十六年㑹幽二十七年又㑹幽僖元年㑹檉二年㑹貫三年㑹陽穀五年㑹首戴
<pb:KR1h0047_WYG_014-10a>¶
七年㑹甯母九年㑹葵邱凡十一㑹不取北杏及陽穀為九也朱子曰九春秋傳作紏督也古字通用元按左傳僖公二十六年齊伐我北鄙公使展喜犒師曰周公太公夾輔成王成王賜之盟曰世世子孫無相害也載書在盟府太師職之桓公是以紏合諸侯而謀其不協彌縫其闕而匡救其災昭舊職也朱子謂九作紏盖據展喜之詞而紏合宗族之紏亦其
<pb:KR1h0047_WYG_014-10b>¶
證也公穀輩不考乃直以為九㑹諸侯至數桓公之㑹不止於九則又因不以兵車之文而為之説曰衣裳之㑹九餘則兵車之㑹然齊侯之㑹十有五衣裳之㑹十有一而兵車之㑹四豈有九合之數哉羅泌云九合者以葵邱之㑹言之也鹹淮之㑹固出其後而貫穀之舉又非其盛若乃兵車之㑹則荘公十四年伐宋二十八年救鄭僖公元年救邢四年侵陳蔡六年伐鄭與十五年之救徐首止之役定王世子所謂
<pb:KR1h0047_WYG_014-11a>¶
一匡天下者也夫以九合為葵邱之㑹是矣而又以一匡天下為兵車之㑹豈孔子所謂九㑹一匡者有二㫖耶昔晉平公問於叔向曰齊桓公九合諸侯一正天下繄君之力乎臣之力乎對曰譬之衣然管仲制裁之隰朋削縫之賓胥無純縁之君舉而服之爾臣之力也師曠倚瑟笑之平公問焉對曰凡為人臣猶庖丁之於味也管仲斷割而隰朋熬煎之賓胥無齊和之爰進之君君不食誰其强之是君之力也夫
<pb:KR1h0047_WYG_014-11b>¶
九合諸侯一匡天下齊桓之盛舉也而孔子以為管仲之力又曰微管仲吾其被髮左衽而不及桓公者何也盖以桓公當佐天子恢王綱纂舊服而不當挾天子以九合諸侯耳詩於衛風存木𤓰所以美桓公也而齊風則於桓公無述焉然則桓公本無伊周之志而管仲器小不能引以大道其身沒而國亂也宜哉¶
請討
<pb:KR1h0047_WYG_014-12a>¶
¶
朱子集註胡氏曰春秋之法弑君之賊人人得而誅之仲尼此舉先𤼵後聞可也黄震氏曰沐浴而朝告於哀公君臣之義盡矣責以先𤼵後聞是以仲尼為未足也元按楊慎氏云孔子時已致仕家無藏甲身非兵主何所為𤼵若欲先𤼵是非司寇而擅殺也聚衆則逋逃主也獨往則刺客靡也二者無一可焉而曰先𤼵後聞謬矣此在論語註第一礙而不通即有疑者亦
<pb:KR1h0047_WYG_014-12b>¶
謂胡氏之失耳詳考胡氏此言見於春秋隱公四年夏宋公陳侯蔡人衛人伐鄭之傳引論語此章而繼之曰然則鄰有弑逆聲罪致討雖先𤼵而後聞可矣盖指宋陳之國移兵以討州吁為言而非謂孔子也朱子集註引之増仲尼此舉四字殊非胡氏之本意若可以先𤼵孔子當先為之不待後人之紛紛也¶
奔殿¶
馬融氏曰殿在軍後前曰啓後曰殿
<pb:KR1h0047_WYG_014-13a>¶
金履祥氏曰殿兵家所謂㫁後也元按司馬法謀帥篇云夫前驅啓乘車大震倅車屬焉註云大震即大殿也左傳襄公二十三年秋齊侯伐衛先驅穀榮御王孫揮大殿商子游御夏之御冦註云先驅前鋒軍名大殿後軍名王孫揮為前鋒帥穀榮為御夏之御冦為大殿後軍帥商子游為御故曰殿在軍後也哀公十一年齊為鄎故國書帥師伐魯孟孺子洩帥右師冉求帥左師及齊師戰於郊樊
<pb:KR1h0047_WYG_014-13b>¶
遲請踰溝師入齊軍右師奔齊人從之涉泗孟之反後入以為殿抽矢䇿其馬曰馬不進也然則孟之反為殿者為右師之殿耳是時顔羽邴洩俱在右師而同奔其左師有冉求為帥管周父為御樊遲為右乃獲齊之甲首八十而不與右師同奔者豈冉求以武城三百人為已徒卒皆其所自選而季氏所益之甲士七千人皆其精兵也耶論語類考卷十四
